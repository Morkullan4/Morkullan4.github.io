---
layout: page
title: Utskick 2019-12-20 (julen 2019)
categories: utskick
excerpt: "Julutskick 2019"
tags:
  - julutskick
date: '2019-12-20 11:27'
modified: '2019-12-20 T18:17:25.000Z'
comments: true
share: true
---

<p><b>God Jul o Gott Nytt År</b></p>

Morkullor!

En vit jul står förhoppningsvis inför dörren. Skyfflar och sandhinkar finns vid entréerna - vi tar tacksamt emot skottnings- och sandningshjälp om det finns behov.
Dörrarna blir lite trögare och går inte alltid igen på vintern. För att undvika objudna tomtar och troll är det bra att se till att dörrarna stänger ordentligt. Jul och nyårshelgerna är storhelger även för inbrott och ficktjuvar. Det är bra att meddela grannarna om man åker bort, så hjälps vi åt att hålla koll.

Vi har haft problem med skadegörelse och intrång under de senaste månaderna. Styrelsen har kontakt med polisen. 
Julklappspapper, kartonger och annat emballage ska slängas i grovsoprummet. För att det inte ska bli fullt så vik ihop så mycket som möjligt innan ni slänger. Elektronik och gamla möbler får inte slängas i grovsoprummet.

Förra året kunde man lämna utdansade granar på stadens uppsamlingsplatser för julgranar, närmaste platser att lämna var Valhallavägen i mitten vid Odengatan, och där Östermalmsgatan börjar (mot Karlavägen).

Vad gäller ärendet fastighetsgemensam el har ett beslut från Högsta Förvaltningsdomstolen den 3 dec slagit fast att det ska vara moms på separat redovisad förbrukning. Detta gör att lönsamheten med fastighetsgemensam el försämras. Vi har därför beslutat att lägga frågan på is tills vidare. 

Den 27-30 jan kommer sotning att genomföras. Sotaren meddelar när tillträde krävs.

Slutligen ber vi att få önska er alla

God Jul och Gott Nytt År

Styrelsen BRF Morkullan 4